---
layout: post
title: "Het samenwerken met de professionele hulpverlener"
date: 2014-08-15
categories: media
permalink: het-samenwerken-met-de-professionele-hulpverlener
---
Tegenwoordig willen we graag op de hoogte zijn en blijven, van alle nieuwe snufjes, technieken etc.

Maar hoe goed zou het zijn als je daarmee óók iemands leven zou kunnen redden... met de techniek van nu en jouw AED- kennis? Als een persoon een levensbedreigende hartritmestoornis krijgt, is snel én adequaat handelen van levensbelang. **Jij kan, vóórdat de ambulance er is, het verschil maken!!!**

Vaak staat de ambulance niet om de hoek, want deze zijn verspreid over de gehele regio. Voordat de ambulance bij de patiënt is, zijn er altijd al kostbare minuten verstreken. Snel handelen is van levensbelang en bepaalt ook het slagingspercentage van de reanimatie.

Begin met handelen, sluit de AED aan, en volg de aanwijzigingen. Het enige wat je fout kan doen is NIETS DOEN. Ga altijd met de reanimatie door als het ambulancepersoneel is gearriveerd. Zij zullen de reanimatie spoedig overnemen.De AED bekijkt/analyseert alles binnen een tijdscyclus van twee minuten. Daarna zullen de mensen van de ambulance hun "eigen apparatuur" aansluiten en de reanimatie volledig overnemen.

De mensen die de reanimatie zijn gestart, kunnen, als zij dit willen, begeleiding krijgen van het ambulancepersoneel. Vaak begeleiden de mensen van politie, als zij aanwezig zijn, óók deze mensen. Voor eventuele vragen later, geeft het ambulancepersoneel een kaartje met contactgegevens.

EN VERGEET NOOIT... BETER IETS DOEN DAN NIETS DOEN!!!

Dat kan het verschil maken.

![foto van twee abmulances](/assets/img/20140815-ambulance.jpeg "Het samenwerken met de professionele hulpverlener"){: class="img-thumbnail"}

Germa Janssen - De Warle, Ambulancezorg Gelderland Midden